<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>τρίττοια βούαρχος</title>
            </titleStmt>
            <publicationStmt>
                <publisher><ref target="https://site.unibo.it/lares/">LARES Project</ref></publisher>
                <date when="2021"/>
                <idno type="filename">lexicon_trittoia_bouarchos</idno>
                <availability>
                    <licence target="http://creativecommons.org/licenses/by-sa/4.0/">Creative Commons Attribution-ShareAlike 4.0 International</licence>
                </availability>
            </publicationStmt>
            <sourceDesc>
                <p>Born digital document.</p>
            </sourceDesc>
        </fileDesc>
        <revisionDesc>
            <listChange>
                <change when="2022-02-03" who="Irene Vagionakis">encoded document in XML</change>
                <change when="2016-05-03" who="Krzysztof Bielawski">created document contents</change>
            </listChange>
        </revisionDesc>
    </teiHeader>
    <text>
        <body>
            <div type="edition" xml:lang="it">
                <div type="textpart" n="...">
                    <head>...</head>
                    <p>...</p>                    
                </div>
            </div>
            
            <div type="edition" xml:lang="en">
                <div type="textpart" n="...">
                    <head>...</head>
                    <p>...</p>                    
                </div>
            </div>
            
            <div type="edition" xml:lang="pl">
                <div type="textpart" n="...">
                    <head>...</head>
                    <p>τρίττοια βούαρχος tritto[i]a bo[u]archos. ofiara z trzech zwierząt, z których pierwszym, tj. prowadzonym na przedzie i najważniejszym, jest wół. 
                        Τρίττοια (trittoia, trittoa, tritys): ofiara z trzech zwierząt.
                        
                        Poświadczenia
                        Τρίττοια βούαρχος. Formę τρίττοια Ziehen (1906: 10 z przypisem 23) uznaje za poprawną attycką (chociaż pojawia się ona jedynie u Herodiana, ed. Lentz, I, p. 281, poniżej); na inskrypcjach występuje w postaci τρίττοα βόαρχος (pełen katalog wystąpień poniżej), a u leksykografów i scholiastów – τριττύς (Eustath. komentarz do Odysei, 11, 130-131 [1, 404, 16-19]; schol. Arist. Plut. 820, Kallimach fr. 578 w Leksykonie Focjusza – poniżej). 
                        Pełna, dwuwyrazowa nazwa tego typu ofiary występuję wyłącznie na inskrypcjach w V i IV wieku p.n.e. oraz dużo później u leksykografów, komentatorów i scholiastów. Odniesienia w literaturze zawierają do niej jedynie pośrednie nawiązania.
                        Formalnie rzecz biorą zwrot tworzy przymiotnik odliczebnikowy τρίττοια w rodzaju żeńskim (możliwe formy występujące w tekstach to τρίττοα, τριττύα, τρικτύα – zob. Bekees, oraz Chantraine s.v. τριτύς), zapewne jako przydawka do domyślnego θυσία oraz przymiotnik złożony, zbudowany z tematu βου(Ϝ) (Bekees oraz Chantraine s.v. βοῦς) i tematu ἀρχ-/ἀρχε- (zob. Chantraine s.v. ἄρχω), związanego z kategoriami początku, przewodzenia i rozpoczynania (ἀρχή, ἄρχομαι).
                        
                        Źródła literackie
                        U Porfiriusza (De abstin. 2.60.5) „trójca o złotych rogach” pojawia się jako alternatywa hekatomby: ἢ πόθεν οἳ μὲν τριττύας χρυσόκερως, οἳ δ' ἑκατόμβας (…) ἔθυεν. W sąsiedztwie hekatomby, jako ofiara równoważna jej znaczeniem i powagą występuje też w Suda (s.v. βουθυτεῖ) z odniesieniem do Plutosa Arystofanesa (w. 820): Βουθυτεῖ· δοτικῇ. ᾿Αριστοφάνης Πλούτῳ. ὁ δεσπότης ἔνδον βουθυτεῖ. καταχρηστικῶς εἴρηται ἡ βουθυσία, δηλοῦσα τόν τε ὄγκον τοῦ μεγέθους καὶ τὸ ἐντελὲς τῆς θυσίας, ἣν ἑκατόμβην καλοῦσι καὶ τριττύν. („Składa w ofierze byka [βουθυτεῖ]: [co] łączy się z datiwem. Arystofanes w Plutosie. Pan składa w środku w ofierze byka. Przez katachrezę mówi się tam o ‘składaniu w ofierze byka’, wskazując na ważność wielkości i niezwykłość ofiary, którą nazywają hekatombą i potrójną [τριττύν]”). Ten sam komentarz został umieszczony w scholion do Plutosa z uszczegółowieniem informacji na temat tego, że ofiara potrójna była uważana za ofiarę tak samo doskonałą jak hekatomba (ad. loc.): Μεγάλην θυσίαν ποιεῖ, ἢ ἁπλῶς θύει. βουθυτεῖν κυρίως τὸ βοῦν θύειν. ἐκάλουν δὲ τὴν ἐντελῆ θυσίαν ἑκατόμβην διὰ τὸ ἐκ βοῶν ἑκατὸν γίνεσθαι. ἦν δὲ καὶ ἄλλη ἐντελὴς θυσία τριττὺς λεγομένη, ἡ ἐκ χοίρου καὶ κριοῦ καὶ τράγου, ἣν καὶ ἐνταῦθα λέγει („Składa wielką ofiarę, albo po prostu skłąda ofiarę. Zasadniczo βουθυτεῖν oznacza ‘ofiarowywać wołu’. Doskonałą ofiarę nazywano hekatombą, ponieważ składała się ze stu wołów. Jednak inną doskonałą ofiarę nazywano ‘potrójną’ [τριττύς], złożoną z prosięcia, barana i kozła, i to niej jest tu mowa”). Suda wspomina też o niej zestawiając ją dla porównania z ofiarą z dwunastu zwierząt (s.v. δωδεκίδες): Δωδεκίδες: θυσίαι δώδεκα ἱερείων, ὡς τριττύς, ἡ ἐκ τριῶν („Dwunastki: ofiary z dwunastu zwierząt, tak jak potrójna z trzech”) oraz na odwrót – kiedy mówi o „ofierze potrójnej” zestawia ją z ofiarą z dwunastu zwierząt (s.v. τριττύς): Τριττύς: ἡ ἐντελὴς θυσία, ἐκ συός, κριοῦ καὶ τράγου. ἐκ τριῶν, ὥσπερ δωδεκίδες, θυσίαι δώδεκα ἱερείων („Potrójna. Ofiara doskonała, złożona ze świni, barana i kozła. Z trzech zwierząt, tak jak dwunastki są ofiarami z dwunastu zwierząt”).
                        Eustathios w komentarzu do Odysei 11, 130-131 [1, 404, 16-19]:
                        ᾿Ιστέον δὲ ὅτι ἡ τοιαύτη θυσία τριττύα λέγεται παρὰ τοῖς παλαιοῖς, οἳ τριττύαν ἔλεγον τὴν ἐκ τριῶν ζώων θυσίαν, οἷον, δύο μήλων καὶ βοὸς, ὡς ᾿Επίχαρμος, ἢ βοὸς καὶ αἰγὸς καὶ προβάτου, ἢ κάπρου καὶ κριοῦ καὶ ταύρου. ἡ δὲ τοιαύτη καὶ βούπρωρος φασὶν ἐλέγετο διὰ τὸ προηγεῖσθαι αὐτῆς οἷα νηὸς πρώραν τὸν βοῦν.
                        „Trzeba wiedzieć, że taka ofiara nazywa się u starożytnych potrójną (τριττύα), a nazywali ją potrójną, ponieważ składa się z trzech zwierząt: dwóch koźląt i wołu, jak u Epicharma, albo wołu, kozy i owcy, albo świni i barana, i byka. Powiadają, że nazywa się ją o ofiarą z wołem na przodzie (βούπρωρος1), ponieważ na jej czele prowadzi się wołu, tak jakby na dziobie okrętu”.
                        Hezychiusz (s.v.) zamiast nazwy tρίττοια βούαρχος używa eliptycznie samego słowa τρικτύα, które zresztą w takim znaczeniu pojawia się jeszcze tylko raz, u Atenajosa 11.59.19):
                        τρικτύα· τριάδα. ἔνιοι θυσία κάπρου, κριοῦ, ταύρου.
                        „Triktya: triada. U niektórych [jest to] ofiara z wieprza, barana i byka”.
                        Nawiązanie do ofiary złożonej z trzech zwierząt różnego rodzaju występuje jeszcze u Herodiana w traktacie o prozodii (Lentz 1867: 281):
                        Τρίττοια ἡ θυσία, ἥτις ἐκ τριῶν ζώων ἐθύετο, ἢ ὅτι τριγενῆ ἦν τὰ θυόμενα („potrójna ofiara, to taka, którą składano z trzech zwierząt, albo też nazywa się tak dlatego, że zwierzęta ofiarne należały do trzech gatunków”). Dla Herodiana trittoia była przede wszystkim ofiarą z trzech zwierząt, kwestia ich zróżnicowania, a tym bardziej szczególna funkcja byka w tej sekwencji miała znaczenie wtórne, o ile o w ogóle jakieś.
                        Kluczowymi tekstami literackimi, do których odwołują się komentarze leksykografów i scholiastów są Odyseja 11, 130-131 oraz wers 820 Plutosa Arystofanesa. W Odysei jest to opis ofiary (ἱερὰ καλὰ) dla Posejdona (Ποσειδάωνι ἄνακτι), na którą składa się owca, byk i rozpłodowy knur wybrany spośród trzody (ἀρνειὸν ταῦρόν τε συῶν τ' ἐπιβήτορα κάπρον): ἕρξας ἱερὰ καλὰ Ποσειδάωνι ἄνακτι, / ἀρνειὸν ταῦρόν τε συῶν τ' ἐπιβήτορα κάπρον (znaczenie ἐπιβήτωρ wg LSJ Supplement, s.v.). W Plutosie Arystofanesa Karion mówi o tym, że Chremylos składa w ofierze (tu komentowany przez scholiastów, rzeczywiście komicznie użyty czasownik βουθυτέω2) świnię, kozła i barana: (…) ὁ δεσπότης μὲν ἔνδον βουθυτεῖ / ὗν καὶ τράγον καὶ κριὸν (…). Nowożytne komentarze do obydwu passusów nie poświęcają im specjalnej uwagi (por. np. Heubeck, Hoeckstra 1989: 85).
                        Uwagi komentatorów nie przyciągnęły jeszcze inne poświadczenia ofiary złożonej z trzech zwierząt, które należy tutaj odnotować.
                        Ksenofont (An. 2.2.9) również mówi o ofierze (typu sfagia), na którą złożyły się byk, wieprz i baran (ταῦρον καὶ κάπρον καὶ κριὸν). Tak samo i w takiej samej kolejności – Plutarch (Pyrrh. 6.9: ταύρου καὶ κάπρου καὶ κριοῦ προσαχθέντος). Diodor Sycylijski (4.39) mówi i ofierze dla Heraklesa, złożonej aby uczcić go „jak herosa” (τιμᾶν ὡς ἥρωα τὸν ῾Ηρακλέα), na którą składały się wieprz, byk i baran (κάπρον καὶ ταῦρον καὶ κριὸν θύσας).  Pauzaniasz (2.11.7) natomiast mówi o kulcie Aleksanora i Euamerniona, z których pierwszy jest czczony jak heros (τῷ μὲν ὡς ἥρωι) ofiarami całopalnymi (ἐναγίζουσιν), a drugiemu mieszkańcy Epidauros składają ofiarę „jak bogu” (Εὐαμερίωνι δὲ ὡς θεῷ θύουσιν); ofiara ta składa się z byka, owcy i świni (θυομένων δὲ τῷ θεῷ ταύρου καὶ ἀρνὸς καὶ ὑὸς). Passus z Kallimacha (fr. 578 w wydaniu: Pfeiffer 1949: 403) zachowany w Leksykonie Focjusza (s.v. τριττύαν – II.227) wymienia kolejno barana, byka i wieprza (τριττύαν θυσίαν Καλλίμαχος μὲν τὴν ἐκ κριοῦ, ταύρου καὶ κάπρου), a passus z dzieła Istrosa o epifaniach Apollona, zachowany w tym samym punkcie Leksykonu Focjusza – woły, kozy i prosięta, wszystkie trzyletnie (ἐκ βοῶν, αἰγῶν, ὑῶν ἀρρένων, πάντων τριετῶν); uwaga o wieku zwierząt ofiarnych jest w tym passusie jedyną spośród wszystkich tekstów źródłowych na temat tego typu ofiary (por. Hermary, Legiuilloux 2004: 110 – gdzie przywołana jest część źródeł omówionych powyżej źródeł).
                        Żaden z tych tekstów literackich – z wyjątkiem Focjuszowego wyimku z Kallimacha, którego pierwotnego brzmienia nie możemy zweryfikować – nie posługuje się jakąkolwiek z możliwych form technicznej nazwy potrójnej ofiary, ani w wersji częściowej (τρίττοια lub pochodne), ani pełnej (τρίττοια βόαρχος lub pochodne), a skład zwierząt jest różny. Intrygujące również, że nie we wszystkich wypadkach omówionych powyżej, przez Ziehena (1939: 329) uznanych za przykłady spełniania ofiary trittoa boarchos, byk (lub wół) wymieniane są na pierwszym miejscu (tylko u Ksenofonta i Pauzaniasza). Można więc wywieść wniosek, że skoro w ofierze typu trittoa boarchos równie istotna jest liczba ofiar, jak i fakt, że wół jest spośród nich najważniejszy – co zdaje się wynikać bezpośrednio z nazwy, to czym innym musi być ofiara z trzech zwierząt, a czym innym taka, w której na czele trzech zwierząt jest wół. Czy innym więc byłaby trittoia, a czym innym trittoia boarchos. O ile pierwsza z nich – nienazwana – znajduje potwierdzenie w tekstach literackich, o tyle druga – z pełną dwuczłonową nazwą – pojawia się wyłącznie na inskrypcjach i w bezpośrednim lub pośrednim związku z Eleusis (zob. analiza inskrypcji poniżej). Znamienne, że ten sam Ziehen w komentarzu do swojej edycji inskrypcji (1906: 11), ponad trzydzieści lat przed napisaniem artykułu do RE, uważał ten typ ofiary za wyłącznie związany z Eleusis – i zapewne słusznie, ponieważ komentarz ten nie zawiera odniesień do pozaepigraficznych poświadczeń.
                        Źródła epigraficzne (zob. Hermary, Legiuilloux 2004: 110):
                        Pełna nazwa techniczna ofiary: τρίττοια βούαρχος (z możliwymi modyfikacjami) występuje wyłącznie w materiale epigraficznym i zawsze w bezpośrednim lub pośrednim związku z Eleusis (Lupu 2005: 144; Sokolowski 1969 lokalizuje trzy wystąpienia: 4.5 [= 13 w edycji Clintona], 5.37 [28a w edycji Clintona], 16.6-12, w tej ostatnie trzykrotnie [brak u Clintona], LSJ s.v. notuje tylko jedno wystąpienie, to w inskrypcji 4 [LSG]).
                        W materiale inskrypcyjnym termin ten oznacza zawsze ofiarę z trzech zwierząt, z których pierwszym, tj. prowadzonym na przedzie i najważniejszym, jest wół, co zdaje się znaczące (zob. Ziehen 1906: 10-11, Dittenberger 1915: 106, Straten van 1995: 16-17, 71, ilustracja 6 oraz Sokolowski 1969: 8). Co do pozostałych dwóch zwierząt nie można mieć pewności, a w każdym razie w źródłach epigraficznych nie można znaleźć klucza o charakterze normatywnym. Na przywołanej powyżej ilustracji w zbiorze van Stratena obok wołu widoczne są owca i świnia, co – zapewne w zestawieniu z danymi literackimi, omówionymi powyżej – doprowadziło tego uczonego do uznania tego przedstawienia za normatywne; nie bierze on pod uwagę innych możliwości (Straten van 1995: 16); nie zauważył on również (inaczej niż Lupu 2005: 144), że wszystkie poświadczenia epigraficzne tego typu ofiary związane są bezpośrednio lub pośrednio z Eleusis, wobec czego jego poszukiwania prototypu ofiary dla analizowanej ikonografii attyckiej poza kontekstem eleuzyjskim należy uznać za dość ryzykowne3. Kategoryczne uznanie  swego przekonania o tym, że na trittoia składają się wół, owca i świnia za słuszne, doprowadziło van Stratena do wytropienia takiej właśnie sekwencji zwierząt na jednej inskrypcji attyckiej (Straten van 1995: 17), zawierającej kalendarz ofiarny Maratonu i Trikoryntu (Sokolowski 1969: 46-50, inskrypcja 20, kolumna B wers 21) oraz natychmiastowo do uznania tego – przypadkowego w gruncie rzeczy wyliczenia szeregu zwierząt ofiarnych, w ciągu kilkunastu podobnych sekwencji – za dowód na pozaateńskie (w jego interpretacji nawet nie pozaeleuzyjskie) formy tego typu ofiary, co uważam za błędne (ustalenia te przyjmują jednak Hermary, Legiuilloux 2004: 110).
                        Trittoia boarchos pojawia się na jeszcze jednej inskrypcji, odnotowanej przez Sokolowskiego (1969: 32-33, numer inskrypcji 16). Clinton jej nie uwzględnia, mimo że pojawia się na niej związek z Eleusis. Van Straten natomiast (1995: 17) ją także uznaje za mocny dowód na praktykowanie tego typu ofiary w innych demach poza Atenami. Zawiera ona bowiem regulacje kalendarza ofiarnego dla Oinoe, położonego ok. 50 kilometrów na północny-zachód od Aten, przy drodze do Eleutherai. Datowana jest na IV wiek p.n.e. (żadna z edycji nie uszczegóławia datacji). Oprócz trzykrotnego przywołania ofiary typu trittoia boarchos zawiera odniesienie do dwóch keryków (w. 3) oraz do Eleusis, ewentualnie, w zależności od przyjętej wersji suplementacji – eleuziniów (w. 4). Te dwie istotne dane, czytelne i bezsporne, w komentarzach krytycznych są całkowicie pomijane. Inskrypcja nakazuje spełnienie trzech ofiar typu trittoia boarchos: dla Atremidy Ojnoejskiej (w. 5), dla Apollona Moriosa (w. 8-10) i dla Ateny Ojnoejskiej (w. 11-13). Te trzy ofiary dla tych konkretnych trzech bóstw mogłyby rzeczywiście zostać uznane za rytuał o charakterze lokalnym, gdyby inskrypcja nie zawierała czytelnego odniesienia do Eleusis. Trudno orzec, na jakiego rodzaju związek tych ofiar z sanktuarium (leżącym w połowie drogi między Ojnoe, której dotyczy, a Atenami, gdzie została znaleziona) może to wskazywać, nie można jednak go nie dostrzegać.
                        Przekonanie van Stratena na temat zwierząt składających się na ofiarę typu trittoia, wypracowane w oparciu o analizę jednostkowego i fragmentarycznego przedstawienia ikonograficznego wymaga rewizji w perspektywie jeszcze innych danych epigraficznych. W komentowanych poniżej inskrypcjach eleuzyjskich (28 i 37 wg numeracji Clintona) mowa jest o zwierzętach, które mają złocone rogi – w rachubę wchodzą więc obok wołu jeszcze baran i kozioł (por. uwagi Dittenbergera 1915: 83).
                        Omawiana ofiara występuje też na inskrypcji zawierającej prawo amfiktionów delfickich z lat 380/379 p.n.e. (IG II2 1126 w. 34 = Ziehen 1906: 226-234 nr 75), gdzie jej nazwa pojawia się w tylko tam poświadczonej formie: τρίκτευα (θύεν τρικτεύαν κηΰαν) jako przydawka do rzeczownika κηΰα – hapax legomenon uznawany za równoznaczny z καθάρματα (tak LSJ).
                        Odnotowania wymaga jeszcze jedno – wątpliwe, ponieważ suplementowane – wystąpienie ofiary typu trittoia na inskrypcji zawierającej regulacje rytualne dla demu Erchia, opublikowanej przez Lupu (2005: 115-149, dokument nr 1, wers 41): ἐς Πυθίο Ἀπόλλωνος τρίτ[τοαν ...] – za uzupełnieniami Dauxa (1980) i Labarbe (1977). Oznaczałoby to, że – w opinii Lupu (2005: 144) – mieszkańcy Thorikos zobowiązani byli do wysłania ofiary tego typu do jednego z sanktuariów Apollona Pytyjskiego na terenie Attyki (Parker 1987: 146 sugeruje, że w samym Thorikos także mogło takie sanktuarium istnieć). Lupu z kolei argumentuje, że nietypowy tutaj przyimek ἐς może wskazywać na „wysyłanie” ofiary poza granice demu. Bierze on pod uwagę sanktuarium Apollona w Dafne, pozostające w silnym związku z demem Thorikos, co z kolei stanowi, nikły wprawdzie, ślad związku ofiary trittoia z kontekstem eleuzyjskim, ponieważ sanktuarium w Dafne leżało przy drodze świętej z Aten do Eleusis i było miejscem obchodów podczas procesji eleuzyjskiej misteriów (Mylonas 1961: 255).
                        Ofiary typu trittoia – jakkolwiek bez przywołania ich technicznej nazwy – występują jeszcze na dwóch inskrypcjach z III wieku p.n.e. spoza Attyki (przeoczył je van Straten): na jednej z Kamiros (Sokolowski 1962: 164-165 = LSS 94) oraz na jednej z Kos (Ziehen 1906, 326-329 nr 131, w. 55-74). W pierwszym przypadku ofiara dotyczy kultu Posejdona i składa się z byka (nie młodszego niż jednoroczny: ταῦρον [μ]ὴ νεώτερον [ἐ]νιαυτίου), barana (κριὸν πρατήνιον) i prosięcia (χοῖρον); a w drugim – ofiar dla Zeusa (dwa razy po dwa byki, dwie owce i dwie świnie), Ateny (tak samo) i jeszcze raz dla Zeusa i dla Ateny po jeden raz po trójce zwierząt – byk, owca i świnia.
                        Hermary, Legiuilloux 2004: 110 przytaczają wyniki badań archeologicznych z Thasos, poświadczających resztki wołu, świni i barana na dwóch stosach pogrzebowych.
                        Więcej na ten temat w komentarzu do Inskrypcji eleuzyjskich.</p>
                </div>
            </div>
            
            <div type="bibliography">
                <p>Beekes R., 2010, Etymological Dictionary of Greek, dwa tomy, numeracja ciągła, Leiden.</p>
                <p>Chantraine, P., 1968, Dictionnaire étymologique de la langue grecque. Histoire des mots, Paris [avec un Supplément: 1999]</p>
                <p>Daux, G., 1980, “Calendrier sacrificial de Thorikos”, CRAI, 463-470.</p>
                <p>Dittenberger, G., 1915, Sylloge Inscriptionum Graecarum, vol. 1, Lipsiae.</p>
                <p>Hermary, A., Legiuilloux, M., 2004, Les sacrifices dans le monde grec, ThesCRA, vol. I, Los Angeles, 59-134.</p>
                <p>Heubeck, A., Hoeckstra, A., 1989, A Commentary on Homer’s Odyssey, vol. 2: Books IX-XVI, Oxford.</p>
                <p>Labarbe, J., 1977, Thorikos: Les Testimonia (FdTh I), Ghent.</p>
                <p>Lentz, A., (ed.), 1867, Herodiani Technici Reliquiae, Lipsiae.</p>
                <p>Lupu, E., 2005, Greek Sacred Law. A Collection of New Documents (NGSL), Leiden.</p>
                <p>Mylonas G., 1961, Eleusis and Eleusinian Mysteries, Princeton.</p>
                <p>Parker, R., 1987, “Festivals of the Attic Demes”, [w:] Gifts to the Gods: Proceedings of the Uppsala Symposium 1985 (Boreas 15), ed. T. Linders, G. Nordquist, 137-147.</p>
                <p>Pfeiffer, R., (ed.), 1949, Callimachus, vol 1: Fragmenta, Oxford.</p>
                <p>Sokolowski, F., 1962, Lois sacrées des cités grecques. Supplément, Paris (=LSS).</p>
                <p>Sokolowski F., 1969, Lois Sacrées des cites grecques, Paris (=LSCG).</p>
                <p>Straten van F.T., 1995, Hiera kala. Images of Animal Sacrifice in Archaic Classical Greece, Leiden.</p>
                <p>Ziehen, L., 1906, Leges Graecorum Sacrae e Titulis Collectae, pars altera, Lipsiae.</p>
                <p>Ziehen, L., 1939, Τρίττοια, RΕ, II/13, Stuttgart, 328-330.</p>
            </div>
        </body>
    </text>
</TEI>
