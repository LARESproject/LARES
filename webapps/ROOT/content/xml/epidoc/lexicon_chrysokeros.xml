<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>χρυσόκερως</title>
            </titleStmt>
            <publicationStmt>
                <publisher><ref target="https://site.unibo.it/lares/">LARES Project</ref></publisher>
                <date when="2021"/>
                <idno type="filename">lexicon_chrysokeros</idno>
                <availability>
                    <licence target="http://creativecommons.org/licenses/by-sa/4.0/">Creative Commons Attribution-ShareAlike 4.0 International</licence>
                </availability>
            </publicationStmt>
            <sourceDesc>
                <p>Born digital document.</p>
            </sourceDesc>
        </fileDesc>
        <revisionDesc>
            <listChange>
                <change when="2022-02-03" who="Irene Vagionakis">encoded document in XML</change>
                <change when="2016-09-06" who="Przemysław Biernat">created document contents</change>
            </listChange>
        </revisionDesc>
    </teiHeader>
    <text>
        <body>
            <div type="edition" xml:lang="it">
                <div type="textpart" n="...">
                    <head>...</head>
                    <p>...</p>                    
                </div>
            </div>
            
            <div type="edition" xml:lang="en">
                <div type="textpart" n="...">
                    <head>...</head>
                    <p>...</p>                    
                </div>
            </div>
            
            <div type="edition" xml:lang="pl">
                <div type="textpart" n="...">
                    <head>...</head>
                    <p>
                        
                        χρυσόκερως
                        
                        chrysokeros
                        
                        χρυσόκερως, adj. złotorogi
                        
                        Morfologia
                        
                        Wyraz stanowi złożenie przymiotnika chrysos, „złoty”, i rzeczownika keros „róg”.
                        
                        Poświadczenia
                        
                        Przymiotnik χρυσόκερως używany jest przez autorów antycznych przede wszystkim w dwóch kontekstach: jako określenie łani Artemidy, którą w ramach dwunastu prac miał złapać Herakles, oraz jako określenie bydła ofiarnego, któremu dla ozdoby pokrywano rogi złotą blaszką. Te dwa konteksty przyczyniły się zapewne do tego, że jeden z późnoantycznych mitografów opisał skradzione przez Hermesa trzody Apollona, brata Artemidy, jako „złotorogie” (Philostratus, Imagines, 1.26.3). Poza tym, przymiotnik pojawia się jeszcze w pismach gramatyków jako przykład wyrazów, które odmieniają się w ramach tak zwanej „deklinacji attyckiej”.
                        
                        Homer zna zwyczaj ozdabiania złotem rogów ofiarnego bydła (cf. Hom., Il. 10.294, Od. 3.430-438), chociaż przymiotnika χρυσόκερως nie używa. Jak sam Homer wyjaśnia w przywołanym passusie z Odysei, złocenie rogów ma sprawić, że dar będzie milszy bogini (ἵν᾽ ἄγαλμα θεὰ κεχάροιτο ἰδοῦσα, 438). Wydaje się, że nie należy odnosić rzeczownika ἄγαλμα z cytowanego passusu do ofiarowanej jałówki (tak np. Autenrieth 1984, s.v. ἄγαλμα). Bardziej prawdopodobne, że użyty jest tutaj w swoim zwyczajowym znaczeniu daru wotywnego (tak np. Montanari 2015, s.v. ἄγαλμα): po spełnieniu ofiary czaszka jałówki o pozłoconych rogach zostanie złożona w świątyni i właśnie w tej formie będzie radować oczy Ateny (tak Seaford 2004: 62 i nn.).
                        
                        Ponieważ bydło było najdroższym typem zwierzęcia ofiarnego, bydło o złoconych rogach stanowiło najdroższą możliwą formę ofiary zwierzęcej, związaną z najważniejszymi świętami państwowymi (<ref corresp="https://epigraphy.packhum.org/text/79">IG I3 78a</ref>, 36-40, zob. → Inskrypcje Eleuzyńskie). Wyrażenie „złotorogie bydło” może być też użyte jako metonimia kosztownych ofiar (Pl., Alc.2. 149c).
                        
                        Wystąpienia:
                        
                        Aeschin 3.164; Thphr. De piet. fr. 7, fr. 8; [Pl.] Alc. 2. 149c; J. AJ 13.242; Plu. Aem. 33.2; [Plu.] Apoph. 184e; Polyaen. 8.43; Lib. Decl. 23.1.10.
                        
                        Bibliografia:
                        Autenrieth, G. (2004). Homeric Dictionary. London.
                        Montanari, F. (2015). The Brill Dictionary of Ancient Greek. Boston-Leiden.
                        Seaford, R. (2004). Money and the Early Greek Mind: Homer, Philosophy, Tragedy. Cambridge.
                        
                        Praca nad artykułem została sfinansowana ze środków Narodowego Centrum Nauki przyznanych na podstawie decyzji numer DEC-2013/09/B/HS2/01208.
                        
                    </p>
                </div>
            </div>
            
            <div type="bibliography">
                <p>...</p>
            </div>
        </body>
    </text>
</TEI>
